# Hópverkefni 2

**Keyrsla verkefnis:**

Til þess að opna verkefnið þarf að fylgja eftirfarandi leiðbeiningum:

1. Fyrst þarf að hala niður git og node, en tenglar til að hala því niður eru látnar fylgja fyrir neðan. Passa þarf upp á að fylgja réttum leiðbeiningum fyrir stýrikerfið í þeirri tölvu sem notast er við.

2. Næst þarf á að klóna repositoryið, sem tengill hér að neðan vísar á, af github inn á local hjá notanda. Það er gert með því að fara upp í hægra hornið á upphafssíðunni á githup repository verkefnisins. Þar er grænn takki sem á stendur "clone or download". Þá kemur upp gluggi sem m.a. inniheldur link. Það þarf að copy-a þann link, en hann mun gera notandanum keift að opna þetta verkefni í sinni tölvu.

3. Síðan er farið í command line glugga og stimpla inn eftirfarandi skipanir

    - cd /
    - cd -*slóð á þann stað í tölvunni sem verkefnið á að vera í*
    - git clone -*klónaður tengill á repositoryið*-
    - npm install (setur upp node pakkastjórann í tölvunni)
    - npm run dev (dev er skipun sem er búin að linka saman sass og browser-sync í pacagejson skránni)

Núna ætti síðan að vera búin að opnast á vefnum.

**Tenglar:**

- git download: https://git-scm.com/book/en/v2/Getting-Started-Installing-Git
- node download: https://nodejs.org/en/download/current/
- github repo: https://github.com/sot14/Hopverkefni-2

**Uppsetning verkefnis:**

Mappan inniheldur allar nauðsynlegar skrár, m.a.
- img með öllum myndum verkefnisins
- src: inniheldur allar nauðsynlegar javascript og scss skrár.
    - lib: Inniheldur JS skrárnar _helpers_, _lectures_, _list_ og _storage_. helpers.js geymir hjálparföll fyrir list.js og lectures.js. list.js birtir alla fyrirlestrana á forsíðunni og sér um að sía fyrirlestrana. lectures.js birtir efni fyrirlestrana, þar geturðu merkt við kláraða fyrirlestra, sem vistast í storage.js
    - styles: inniheldur allar scss skrár fyrir útlit vefsíðunnar, m.a. index.scss fyrir forsíðuna og lecture.scss fyrir fyrirlestra.
    - index.js: kallar á annað hvort forsíðuna eða fyrirlestrarsíðuna.
- HTML skrár: Tvær talsins, _index_ og _fyrirlestur_, index.html fyrir forsíðuna og fyrirlestur.html fyrir fyrirlestrarsíðuna.


**Upplýsingar um þá sem unnu verkefnið:**

- Jenný Hildur Ómarsdóttir - jho6@hi.is
- Sara Ósk Þorsteinsdóttir - sot14@hi.is
- Tómas Jónsson - toj6@hi.is


# Gefin lýsing

Verkefnið felst í því að smíða prótótýpu af fyrirlestravef fyrir vefforritun. Gefin eru gögn sem unnin eru uppúr námsefni vetrarins.

Gefnar eru [fyrirmyndir](utlit/) í `500px` og `1500px` án grindar ásamt `1500px` með grind. Allt efni skal skalast snyrtilega á milli.

## Almennt

Gögn eru gefin í `lectures.json` sem sækja skal með _ajax_ virkni. Keyra verður verkefnið með `browser-sync` til að það virki.

Efni síðu skal ekki vera breiðara en `1200px`. Litir og myndir í haus skulu fylla út í allt lárétt pláss. Yfir myndum er 60% gegnsær hvítur litur. Myndir fyrir hvern fyrirlestur eru skilgreindir í `json` skrá.

Grunn leturstærð er 16px og fylgja allar aðrar leturgerðir eftirfarandi skala: `16 24 32 48`.

Litapalletta fyrir vef er `#000`, `#999`, `#aaa`, `#ccc`, `#2d2`, `#1a1`, `#fcffd2` og `#cc9694`.

Letur fyrir meginmál er Lora, Times New Roman eða serif letur.
Letur fyrir fyrirsagnir er Roboto Mono, Courier New eða monospace.

Flest allt er sett upp í 12 dálka grind með `20px` gutter.

Öll bil eru hálft, heilt, tvöfalt eða þrefalt margfeldi af gutter. Hægt er að nota reglustiku tól (t.d. http://www.arulerforwindows.com/ eða http://www.pascal.com/software/freeruler/) til að finna nákvæmar stærðir en mestu skiptir að lausn svipi til en sé ekki nákvæmlega eins og fyrirmynd.

Allar hreyfingar gerast á `300ms` með `ease-in-out` hröðunarfalli. Hreyfingar eru þegar svimað er yfir fyrirlestri í lista og síunar tökkum.

## Forsíða

Forsíða inniheldur lista af öllum fyrirlestrum. Fram kemur hvort búið sé að klára fyrirlestur eða ekki. Nota skal `✓` til að tákna að fyrirlestri séð lokið, sjá að neðan hvernig virkni er.

Fyrir ofan lista skulu vera þrír takkar fyrir hvern af flokkunum: `HTML`, `CSS` og `JavaScript`. Í byrjun er engin takki virkur en um leið og takki er virkur skal aðeins sýna fyrirlestra í þeim flokk og takki litaður með `#2d2`. Ef fleiri takkar eru virkjaðir skal einnig sína þá fyrirlestra. Ef allir takkar eru virkir sést það sama og ef allir eru óvirkir—allir fyrirlestrar.

Þegar smellt er á fyrirlestur er farið yfir á `fyrirlestur.html?slug=<slug>` þar sem `<slug>` er _slug_ fyrir fyrirlesturinn, t.d. `fyrirlestur.html?slug=html-sagan`. Hægt er að nota `URLSearchParams` og `window.location.search` til að vita hvaða fyrirlestur átt er við á `fyrirlestur.html` síðu.

## Fyrirlestur

Fyrir hvern fyrirlestur skal birta haus og allt efni fyrirlesturs á eftir honum. Í haus kemur fram flokkur og titill.

Efni fyrirlesturs er geymt í fylki og skal birta það í sömu röð og það er skilgreint. Útbúa þarf birtingu fyrir hverja einingu eftir útliti.

Neðst er takki til að merkja fyrirlestur kláraðann og hlekkur til að fara til baka.

### Kláraður fyrirlestur

Ef fyrirlestur er merktur kláraður skal sýna `✓ Fyrirlestur kláraður` í `#2d2`. Annars `Klára fyrirlestur`. Þegar fyrirlestur er kláraður skal vista upplýsingar um það í `localStorage` og birta í lista og á fyrirlestra síðu.

Nota skal `slug` sem auðkenni yfir kláraða fyrirlestra.

## Fyrirlestragögn

`lectures.json` inniheldur fylki af fyrirlestrum sem birta skal. Hver fyrirlestur getur haft:

* `slug`, notað til að hlekkja á fyrirlestur
* `title`, titill fyrirlesturs
* `category`, flokkur fyrirlesturs
* `image`, mynd í hausi fyrirlesturs, má sleppa, þá skal birta gráan lit í staðinn
* `thumbnail`, mynd á yfirliti fyrirlestra, má sleppa, þá skal birta gráan lit í staðinn
* `content`, fylki af efni fyrirlesturs

Fyrir efni fyrirlesturs er efni alltaf með:

* `type`, gerð efnis
* `data`, gögn efnis

þar sem `type` getur verið:

* `youtube`, `data` inniheldur hlekk á youtube myndband. Innifela skal mynband með `<iframe src="<URL>" frameborder="0" allowfullscreen="0"></iframe>`
* `text`, `data` inniheldur gögn þar sem `\n` merkir á milli málsgreina, þ.e.a.s. texta skal birta innan `<p>`, skipt á `\n`
* `quote`, `data` inniheldur tilvitnun, aukalega getur verið `attribute` með þeim sem vitnað er í
* `image`, `data` inniheldur slóð á mynd, aukalega getur verið `caption` með texta með mynd
* `heading`, `data` inniheldur fyrirsögn
* `list`, `data` inniheldur fylki af textum í lista
* `code`, `data` inniheldur kóða þar sem bil og nýjar línur skipta máli

Athugið að meira efni mun bætast við það sem gefið er í byrjun. Virkni ætti að ráða við hvaða efni sem er í hvaða formi sem er, svo lengi sem það fylgir reglum að ofan.

## Hópavinna

Verkefnið skal unnið í hóp með þremur einstaklingum. Hafið samband við kennara ef ekki er mögulegt að vinna í hóp.

Notast skal við Git og GitHub. Engar zip skrár með kóða ættu að ganga á milli í hópavinnu, heldur á að „committa“ allan kóða og vinna gegnum Git.

## Lýsing á verkefni

`README.md` skrá skal vera í rót verkefnis og innihalda:

* Upplýsingar um hvernig keyra skuli verkefnið
* Lýsingu á uppsetningu verkefnis, hvernig því er skipt í möppur, hvernig CSS og JavaScript er skipulagt og fleira sem á við
* Upplýsingar um alla sem unnu verkefni
* Leyfilegt er að halda eftir þessari verkefnalýsingu en hún skal þá koma _á eftir_ ykkar lýsingu

## Tæki og tól

Eftirfarandi er sett upp í verkefni:

* `.stylelintrc` með upplýsingum um hvernig stylelint eigi að haga sér. Setja þarf upp `stylelint-config-primer` pakkann
* `.eslintrc` skrá sem segir til um hvernig lint fyrir JavaScript skrár skuli háttað
* `.gitignore` sem hunsar algengar skrár, [sjá nánar](https://help.github.com/ignore-files/)
  - Allt undir `./dist` hunsað sem þýðir að það verður _ekki_ checkað inn. Það er gert vegna þess að þær skrár eru útbúnar af tólum þegar verkefni er keyrt.
* `.gitattributes` sem kemur í veg fyrir ósamræmi sem geta komið upp þegar unnið er á milli stýrikerfa
* `.editorconfig` sem samræmir notkun á tabs og spaces, bilum [og fleira](https://editorconfig.org/)
* `grid.css` til að sjá grid sem fyrirmynd er unnin eftir
* `src/` mappa með
  - `styles/` undirmöppu með `styles.scss` grunni
  - `lib/` undirmappa sem gæti innihaldið JavaScript kóða auk tillögu að grunni fyrir virkni á forsíðu
  - `index.js` skrá sem vísar í `lib/`
* `dist/` mappa sem ætti að innihalda _þýddar_ sass og JavaScript skrár
* `img/` með öllum myndum sem þarf í verkefnið
* `package.json` hefur uppsett script ásamt dependencies
  - `eslint` til að keyra eslint
  - `stylelint` til að keyra stylelint
  - `test` til að keyra bæði `eslint` og `stylelint`
  - `browser-sync` til að keyra verkefni, bæta þarf við skrám sem vaktaðar eru
  - `sass` til að keyra fyrstu þýðingu
  - `sass-watch` til að fylgjast með sass skrám og þýða
  - `dev` til að keyra `sass` og `browser-sync`

Setja þarf upp

* `rollup` til að pakka saman JavaScript kóða
* `babel` til að _transpila_ kóða

og bæta við í tól að ofan.

## Mat

* 30% - `README` eftir forskrift, tæki og tól uppsett. Snyrtilegt, gilt (skv. eslint) JavaScript. Snyrtilegt, gilt (skv. stylelint) CSS/Sass, gilt og aðgengilegt HTML. Git notað
* 30% – Yfirlitssíða með síu
* 30% – Fyrirlestrarsíða útfærð með efni
* 10% – Hægt að skrá að fyrirlestur sér kláraður

## Sett fyrir

Verkefni sett fyrir á Uglu föstudaginn 9. nóvember 2018.

## Skil

Einn aðili úr hóp skal skila fyrir hönd allra og skila skal undir „Verkefni og hlutaprófa“ á Uglu í seinasta lagi fyrir lok dags föstudaginn 29. nóvember 2019, seinustu dæmatímar eru þann fimmtudag.

Skil skulu innihalda:

* Nöfn allra í hóp ásamt notendanafni
* Slóð á GitHub repo fyrir verkefni, og **öllum** dæmatímakennurum skal hafa verið boðið í repo ([sjá leiðbeiningar](https://help.github.com/articles/inviting-collaborators-to-a-personal-repository/)). Notendanöfn þeirra eru `anz1e`, `gunnnnii`, `magdadianaa`, `OlafurjonHI` og `Wolfcoder13`.
* Slóð á verkefnið keyrandi á vefnum

## Einkunn

Sett verða fyrir tíu minni verkefni þar sem átta bestu gilda 3,5% hvert, samtals 28% af lokaeinkunn.

Sett verða fyrir tvö stærri verkefni þar sem hvort um sig gildir 11%, samtals 22% af lokaeinkunn.

## Myndir

Myndir frá:

* https://unsplash.com/photos/xekxE_VR0Ec
* https://unsplash.com/photos/C4G18Paw0d4
* https://unsplash.com/photos/iar-afB0QQw

---

> Útgáfa 0.2

### Útgáfusaga

| Útgáfa | Lýsing                                |
|--------|---------------------------------------|
| 0.1    | Fyrsta útgáfa                         |
